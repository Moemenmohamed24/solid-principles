ايه هو ؟ بنستخدمه ليه ؟ بيحل مشكله ايه ؟ يحصل ايه لو مستخدمناهوش ؟ 


  ✅ ايه هو ؟
  
الـ High-level module (المنطق الرئيسي – زي OrderProcessor) مايخاطبش الـ Low-level module (التفاصيل – زي EmailSender أو SmsSender) مباشرة او اي حاجه ليها علاقه بالتنفيذ نفسه 
الاتنين لازم يتقابلوا في وسط بينهم = Abstraction (Interface أو Abstract Class).

 ✅طيب نفرق ازاي ان كان High-level module او Low-level module ؟
اسال نفسك سوالين:
مين اللي بيقول ايه اللي لازم يحصل لكن ما يعرفش إزاي بيتعمل -> هو ده High-level module  
مين اللي بيتفذ الحاجه نفسها ->  هو ده Low-level module 



  ✅بنستخدمه ليه ؟
  1.	تقليل التشابك (Loose Coupling)
الكود الأساسي (Business Logic) == High-level module  مايبقاش مربوط مباشرة بالتفاصيل Low-level module  زي مثلا ارسال رساله للايميل او تنفيذ عمليه معينه.
يسهل تغيير أي جزء بدون ما تغيّر الباقي.


2.	سهولة التغيير والتوسّع (Flexibility & Extensibility)
يعني مثلا لو عندي داله معينه عايز اغيرها او اغير البنيه الخاصه بيها مش هروح للجزء الاعلي واغيرها لا انا هغيرها بس في الجزء الاسفل اعمل اللي عايزه بالتالي مش هيأثر علي الجزء الاعلي اطلاقا لان ملهمش علاقه ببعض اصلا في الاساس 
مثال : لو عايز تغيّر طريقة الإشعارات من Email لـ SMS → هتبدل  الـ Implementation بس مش هتعدل في الـ  High-level module

3.	سهولة الاختبار (Testability)
	تقدر تدي للكلاس Mock أو Fake object وقت الـ Unit Test بدل الاعتماد على Service حقيقية اللي هي الجزء الاسفل 


4.	إعادة الاستخدام (Reusability)
	الكود الأساسي يفضل عام وReusable لأنه مش عارف تفاصيل اصلا احنا بس بنستخدم تطبيق interface في اي كلاس احنا عايزينه بدون مشاكل 

5.	تنظيم الكود وكل حاجه مش متداخله مع بعض
	الكود يبقى أنضف وأوضح كل Class عنده مسؤولية واحدة.


 ✅ بيحل مشكله ايه ؟
 
المشكلة الأساسية ودي من اهم المشاكل اللي بيحلها:
لو الـ High-level module  معتمد مباشرة على Low-level module يبقى أي تغيير بسيط في التفاصيل (الدوال، أسماء، نوع إرسال SMS بدل Email ) هيكسر الكود العالي كله وهحتاج اني اعدله من الاول اصلا وبالتالي هنكسر مبدا OCP بردو



 ✅ يحصل ايه لو مستخدمناهوش ؟ 

 ترابط شديد (Tight Coupling)

الـ High-level module  هيبقى مربوط تمامًا بالـ Low-level module بالتالي أي تغيير في التفاصيل هيكسر الكود العالي وهحتاج اني اعدله من الاول اصلا وبالتالي هنكسر مبدا OCP 
. مثال: غيرت SendEmail() → Send() في EmailSender، الكود العالي كله مش هيكمبّل.

 صعوبة التغيير والتوسّع (Hard to Extend)
عايز تضيف SMS جنب Email؟  لازم تفتح وتعدّل في الـ High-level module نفسه وده غلط جدا ولو اكتر من داله الكود هيكون كبير جدا وكله if/else
وده بيكسر قاعدة Open/Closed Principle (مفروض نضيف Features من غير ما نعدّل الكود القديم).

 تكرار الكود (Code Duplication)
لو عندك أكتر من High-level عايز يستخدم نفس التفاصيل، هتضطر تكرر نفس الاستدعاءات بدل ما تشتغل بـ Interface واحد.

 اختبارات صعبة (Hard to Test)
عايز تختبر MessageService من غير ما تبعت SMS أو Email بجد؟  مش هتقدر تعمل Mock بسهولة لأن الكود مربوط بالـ Low-level نفسه.

 فقدان المرونة (Rigid Code)
النظام كله هيبقى زي سلسلة حديد: لو كسرت حلقة (التفاصيل)، السلسلة كلها وقعت.

شكل الاعتماد:
 <img width="671" height="129" alt="image" src="https://github.com/user-attachments/assets/45524396-8de2-4789-819c-298d903f303a" />

