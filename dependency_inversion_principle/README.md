ايه هو ؟ بنستخدمه ليه ؟ بيحصل مشكله ايه ؟ يحصل ايه لو مستخدمناهوش ؟ 


  ✅ ايه هو ؟
   مبدأ Interface Segregation Principle (ISP) بيقول: العميل(Client) ما يتكلّفش بتنفيذ واجهات (Interfaces) فيها طرق (Methods) مش محتاجاها.

يعني ايه : مينفعش اعمل كلاس اساسي واحط فيه كل الدوال , كده غلط لان بيكون فيه كلاسات مش محتاجه كل الدوال فلما اطبق كل الدوال في كل الكلاسات لما اعدل علي داله معينه في الكلاس الاساسي هحتاج لازم اغير كل التعديل ده في كل الكلاسات التانيه اللي مطبقه نفس الكلاس.

  ✅ بنستخدمه ليه او بيحصل مشكله ايه ؟؟
نقلل الترابط غير الضروري ( Coupling):
العميل يتعامل بس مع الوظائف اللي محتاجها، مش كل الدوال في الواجهة .

نسهّل الصيانة والتوسيع (Maintainability & Scalability):
أي تغييرات في دوال العملاء الآخرين مش هتأثر على العميل الحالي .

نخلي الكود أنظف وواضح :
كل واجهة صغيرة ومركزة على غرض محدد، والعميل يعرف بس الوظائف اللي يستخدمها بحيث لما يحصل ا ي تعديل منغيرش في الكلاسات التانيه.

نخلي الكلاسات الاساسي عباره عن ان يكون فيها بس الدوال اللي محتاجها الكلاسات الفرعيه:
ما نخليش واجهة واحدة كبيرة فيها دوال العملاء المختلفين كلها، عشان متبقاش Interface Pollution يعني الكلاس بيكون فيه كل الدوال علي بعضها .

 ✅ يحصل ايه لو مستخدمناهوش ؟ 
تلوث الواجهات (Interface Pollution):
الكلاسات هتكون فيها دوال مش كل العملاء محتاجينها وده بيخلي الكود معقد وصعب الفهم.

ترابط غير ضروري (Unnecessary Coupling):
أي تعديل في دوال العملاء الآخرين ممكن يأثر على العميل الحالي رغم إنه مش مرتبط بيها.

صعوبة الصيانة (Hard to Maintain):
كل مرة نضيف أو نغير دوال في الواجهة الأساسية → كل العملاء المتأثرين يحتاجوا تعديل أو إعادة بناء.

صعوبة التوسع :
الكود هيبقى أقل مرونة، وإضافة وظائف جديدة هتخلي كل العملاء يعيدوا التعامل مع الواجهة الكبيرة ومش هتعرف نعمل اي اختبار للكود.
