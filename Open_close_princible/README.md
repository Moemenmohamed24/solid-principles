ايه هو OCP ؟ بنستخدمه ليه ؟ بيحل مشكله ايه ؟ يحصل ايه لو مستخدمناهوش ؟

  ✅ ايه هو OCP ؟
   من مقالة MSDN (Jeremy Miller – Patterns in Practice)
•	المبدأ بيقول: الكيانات البرمجية لازم تكون مفتوحة للتمديد (extension) ومغلقة للتعديل (modification)". الهدف إنك تقدر تضيف ميزات جديدة بدون ما تعدل الكود الموجود من الأساس 

✅ طيب يعني ايه الكلام ده :

•	مفتوحة للتمديد (Open for Extension):
تقدر تضيف وظائف جديدة للكود من غير ما تغيّر الكود الأصلي.
•	مغلقة للتعديل (Closed for Modification):
الكود اللي اشتغل وتختبر خلاص مش المفروض نعدّل فيه كل مرة نحتاج ميزة جديدة، عشان ما نكسرهوش أو نعمل bugs.



 ✅ لما الكود يبقى شغال ومستقر (ومختَبر)، أي تعديل فيه ممكن يعمل مشاكل ايه هي او يحصل ايه لو مستخدمتهوش  ؟
1.	ممكن يكسّر حاجات شغالة
لو عندك برنامج كبير، وكود معين مستخدم في 10 أماكن مختلفة، وتعدّلت فيه عشان تضيف ميزة جديدة → فيه احتمال يكسر الـ 10 أماكن من غير ما تحس.

2.	زيادة الـ Bugs
كل تعديل على كود قديم بيفتح احتمالية إدخال أخطاء جديدة، حتى لو بسيطة.

3.	التأثير المتسلسل 
الكود القديم غالبًا مترابط مع أجزاء تانية. لو غيرت فيه، ممكن يحصل تأثير دومينو ويأثر على أجزاء تانية ماكنتش متوقّعها.

4.	صعوبة الصيانة
مع الوقت، الكود بيتضخم. كل تعديل جديد بيزود التعقيد، وده يخلي الصيانة أصعب، والمبرمجين اللي يجوا بعدك يلاقوا الدنيا معقدة جدًا.
5.	تكلفة الاختبار من جديد
هتحتاج انك تعمل اختبار من الاول علي كل حاجه علي الجديد والقديم علشان تشوف هل التعديل ده اثر في القديم بردو ولا لا 


 ✅ ازاي نطبق ال open close princible   صح؟؟
 
العلاقة مع Polymorphism
•	الـ Polymorphism هو الأداة اللي بتخلينا نحقق الـ OCP.
•	من خلال interfaces أو abstract classes، بنحدد سلوك عام.
•	الكلاسات الجديدة تقدر تاخد منه او من الكلاس الاساسي كده انا طبقت (extend) عن طريق inheritance وتعمل override و"closed for modification" مش محتاج تفتح الكود القديم وتغيره حتي لو فتحته هيكون بغرض تعديل كبير جدا , لو الغرض بس اني اعمل اضافه لكلاس جديد وعدلت في الكود القديم يبقي انا كده كسرت ال OCP
•	كده الكود يبقى "open for extension" (عن طريق inheritance/implementation)، و"closed for modification" (مش محتاج تفتح الكود القديم وتغيره).


✅ طيب ازاي اعرف بجد لو كنت مطبقه ولا لا ؟
بالقاعده دي:

إضافة → Extend → كلاس جديد يعني مش بعدل حاجه في القديم يبقي كده انا محقق OCP

تعديل متكرر في القديم علشان إضافة بسيطة يبقي كده ان كسرت OCP















